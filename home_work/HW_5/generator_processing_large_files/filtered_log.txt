Volkswagen Golf R — спортивні хетчбеки сімейства Volkswagen Golf. На ринку Golf R замінив Volkswagen Golf R32. Найпотужніша модель серед серії Golf. Автомобіль розганяється 300-сильним двигуном до сотні за 4.9 с.
Volkswagen Golf R першого покоління в 2 варіантах кузова: 3-дверний і 5-дверний хетчбек був представлений на Франкфуртському автосалоні, як наступник R32 15 вересня 2009 року. Модель створена на основі Golf 6.[1]
Golf R оснащений рядним чотирициліндровим двигуном FSI об’ємом 2,0 л з турбонаддувом, який видає 270 к.с. при 6000 об/хв і крутний момент 350 Нм при 2500-5000 об/хв. Автомобіль у стандартній комплектації має 4Motion 5-го покоління (повний привід) і доступний з 6-ступінчастою механічною коробкою передач або опціонально з 6-ступінчастою DSG з подвійним щеплення. Розганяється до сотні у версії з 6-ст. МКПП за 5,7 c, із 6-ст. DSGм — 5,5 с. Максимальна швидкість 250 км/год.
На Женевському автосалоні 2013 року представлена версія Golf R-кабріолет. Автомобіль має на 5 к.с. менше за хетчбек і видає 265 к.с. та комплектується з безальтернативною 6-ст. DSG. Від 0 до 100 км/год автомобіль розганяється за 6,4 с.
